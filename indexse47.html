<!DOCTYPE html> 
<html lang='en-US' xml:lang='en-US'> 
<head><title>Projektif geometri</title> 
<meta charset='utf-8' /> 
<meta content='TeX4ht (https://tug.org/tex4ht/)' name='generator' /> 
<meta content='width=device-width,initial-scale=1' name='viewport' /> 
<link href='index.css' rel='stylesheet' type='text/css' /> 
<meta content='index.tex' name='src' /> 
</head> 
<body><div class='header'><p><a href='https://soneralbayrak.com/'>S.Albayrak</a> <a href='https://soneralbayrak.com/oteberi'>Anasayfa</a> <a href='https://soneralbayrak.com/oteberi/indexli1.html'>Kategoriler</a></p></div> 
   <!-- l. 677 --><div class='crosslinks'><p class='noindent'>[<a href='indexse48.html'>next</a>] [<a href='indexse46.html'>prev</a>] [<a href='indexse46.html#tailindexse46.html'>prev-tail</a>] [<a href='#tailindexse47.html'>tail</a>] [<a href='index.html#indexse47.html'>up</a>] </p></div>
   <h3 class='sectionHead'><span class='titlemark'>47   </span> <a id='x48-5800047'></a>Projektif geometri</h3>
<!-- l. 678 --><p class='noindent'>Projective geometry (sanırım türkçe tasarı geometri olarak geçiyor)
geometrinin izdüşümlerle ilgilenen alanı. Eğer kafanızda geometrik bir soru
varsa ve bu soru uzunluklardan bağımsız ise muhtemelen cevabını projektif
geometri veriyordur: örneğin iki doğrunun paralel olup olmadıklarının, ya da
üç boyutta iki düzlemin kesişiminden oluşan doğrunun bi noktadan geçip
geçmediği projective geometri ile çözersiniz.
</p><!-- l. 680 --><p class='indent'>   Aşağıda projektif geometrinin aslında niçin önemli olduğundan
biraz bahsettim. Okullarda bilim ve matematik öğretimi üzerine
makalelerin basıldığı School Science and Mathematics dergisinin 1928
baskısında<span class='footnote-mark'><a href='indexse1.html#fn1x0'><sup class='textsuperscript'>1</sup></a></span><a id='x48-58001f1'></a>
projective geometrinin liselerde öğretilmesinin gerekliliği savunuluyor,
uygulayan ülkeler de var sanırım. 
</p><!-- l. 682 --><p class='indent'>   Ekteki video’da Nima Arkani Hamed’in 11 saatlik konuşması var
(tek parça değil elbette ).Konuşmasının 56. dakikasından itibaren
1 saat projektif geometri anlatıyor, çok güzel ve yalın anlatıyor: lise
bilgisiyle izleyip anlamak mümkün, vakit bulduğunda herkese tavsiye
ederim!
</p><!-- l. 684 --><p class='indent'>   <iframe allowfullscreen='allowfullscreen' frameborder='0' height='216' scrolling='no' src='https://www.youtube.com/embed/fCi195e9QD4?start=3357' width='384'></iframe> 
</p><!-- l. 686 --><p class='indent'>   Projective geometrinin modern fizikte ve matematikte bir çok uygulaması
var, ben de aslında conformal simetrinin projective olarak bir uzaya gömülmesi
üzerinden öğrendim (böyle deyince havalı bi şey gibi durdu ama baya temel
bir şey aslında). Fakat ben çok daha temel bir konu üzerinden önemini
örneklendirmek istiyorum.
</p><!-- l. 688 --><p class='indent'>   Bugün klasik fizikte fermiyonları kullanmıyor da kuantum fiziği yapmaya
kalktığımızda varlıklarına ihtiyaç duyuyorsak, bunun sebebi aslında kuantum
fiziğinin projective olmasıdır!
</p><!-- l. 690 --><p class='indent'>   Demeye çalıştığım şeyi bir tık açayım. Klasik fizikte, bir sistemin ya da
objenin durumunu konumuna ve hızına (momentumuna) bakarak anlarız.
Alınabilecek bütün konumlardan ve momentumlardan hayali bir uzay üretecek
olsaydık da, sistemimiz bu uzayda bir noktaya karşılık gelirdi. Bu uzaya faz
uzayı (phase space) deniyor.
                                                                          

                                                                          
</p><!-- l. 692 --><p class='indent'>   Kuantum mekaniğine geldiğimizdeyse aynı anda konumu ve hızı
ölçemediğimiz için faz uzayı geçerliliğini yitiriyor. Onun yerine sistemleri
başka bir hayali uzaya oturtuyoruz, bu uzaya Hilbert uzayı deniyor. Ve fakat
sistemimiz Hilbert uzayında bir noktaya değil bir ışına karşılık geliyor! Daha
doğrusu aynı ışın üzerindeki sonsuz farklı nokta aslında aynı sistemi
tasvir ediyor: kuantum mekaniksel sistemler "projective Hilbert uzayında"
gösterilirler.
</p><!-- l. 694 --><p class='indent'>   Buraya kadar çok da matah bir şey gibi durmayabilir: Ha noktayla
göstermişiz ha ışınla diyebilirsiniz  Fakat şöyle de bir gerçek var. Eğer
sistemimizde bir simetri varsa, Hilbert uzayının projective olmasından dolayı bu
simetriyi de projective ifade etmemiz lazım. Kuantum fiziği olasılıksal
çalıştığı için her zaman toplam olasılığı korumamız da lazım (bütün
olasılıkların toplamı 1 olmazsa bir yanlış yapıyoruz demektir). Bu şartları
sağlayabilmemiz için de, sistemimizdeki simetrilerin "projective unitary
representation"larını kullanmamız gerekiyor!.
</p><!-- l. 696 --><p class='indent'>   Şimdi grup teori bilmeyen bir insan bu ifadeden bir şey anlamayacaktır.
Bilen ve ilgilenen olursa yorumlarda daha detaylı konuşuruz, bilmeyenleri
sıkmamak için hızlıca bunun ne anlama geldiğini söyleyip geçeyim: Elimizde
bir simetri varsa ve biz bu simetriyi projective unitary represent etmek
istiyorsak, bunun eşdeğeri olarak simetri grubunun genişletmemiz
gerekmektedir.
</p><!-- l. 698 --><p class='indent'>   Boş bir uzayda bir sistemi hayal ettiğimizde bu sistemin dönme simetrisi
vardır; öyle ya, bomboş uzayda bir sistemi sağa sola çevirseniz hiçbir
şeyin değişmemesi lazım. Bu dönme simetrisi klasik fizikte de var,
matematiksel olarak SO grubu deniyor. Biz onları skaler ve vektör laflarından
tanıyoruz: örneğin elektrik alanı vektörünü kullanıyorsak bunun
sebebi o nesnenin dönme grubunun bir elemanı olmasıdır. Fakat yukarıda
projective düşünmenin eşdeğeri grubu genişletmek demiştik; dönme
grubunun genişletilmiş hali de Spin grubu. Spin grubunda da SO grubunda
olduğu gibi skalerler vektörler var, fakat SO grubunda olmayan başka
nesneler de var. İşte tam olarak da bu başka nesneler bizim fermiyonları
tasvir etmemizi sağlıyor (örneğin elektronu). Bir başka deyişle,
kuantum fiziği sayesinde fermiyonları açıklayabilmemizin temel sebebi
Hilbert uzayının projective geometri ile kullanılmasının gerekmesi. Bu
açıklamaları aslında çok daha genel bir şekilde şu soruda ve cevabında
bulabilirsiniz.<span class='footnote-mark'><a href='indexse40.html#fn2x0'><sup class='textsuperscript'>2</sup></a></span><a id='x48-58002f2'></a>
</p><!-- l. 700 --><p class='indent'>   Yukarıda bahsettiğim makalede yazıyor, ilk projektif geometri kitabı Eugene
Catalan tarafından 1866’da yazılmış. 2019 yılına geldik, fakat ben henüz
Türkçe benzer bir kitap yazıldığına şüpheliyim. Google’da aratınca bir
sürü tasarı geometri kitabı çıkıyor, fakat anladığım kadarıyla temel
matematik kitabı olarak değil de mimarlık ve endüstri ürünleri tasarımı gibi
                                                                          

                                                                          
bölümler için hazırlanmışlar. Umarım yanılıyorumdur ya da en kısa sürede
bu eksiğimiz düzgün bir şekilde kapatılır.
                                                                          

                                                                          
</p>
   <div class='footnotes'><!-- l. 680 --><p class='indent'>     <span class='footnote-mark'><a href='indexse1.html#fn1x0-bk'><sup class='textsuperscript'>1</sup></a></span>    <a class='url' href='https://doi.org/10.1111/j.1949-8594.1928.tb00522.x'><span class='ectt-1000'>https://doi.org/10.1111/j.1949-8594.1928.tb00522.x</span></a></p>
<!-- l. 698 --><p class='indent'>   <span class='footnote-mark'><a href='indexse40.html#fn2x0-bk'><sup class='textsuperscript'>2</sup></a></span><span class='ecrm-1000'>https://physics.stackexchange.com/questions/203944/why-exactly-do-sometimes-universal-covers-and-sometimes-central-extensions-feat/203945</span></p> </div>
<!-- l. 703 --><div class='crosslinks'><p class='noindent'>[<a href='indexse48.html'>next</a>] [<a href='indexse46.html'>prev</a>] [<a href='indexse46.html#tailindexse46.html'>prev-tail</a>] [<a href='indexse47.html'>front</a>] [<a href='index.html#indexse47.html'>up</a>] </p></div>
<!-- l. 703 --><p class='indent'>   <a id='tailindexse47.html'></a> </p> 
<div class='footer'><p>Copyright © by Soner Albayrak | All rights reserved</p></div> 
 
</body>  
</html>