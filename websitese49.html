<!DOCTYPE html> 
<html lang='en-US' xml:lang='en-US'> 
<head><title>Alman Tank Problemi</title> 
<meta charset='utf-8' /> 
<meta content='TeX4ht (https://tug.org/tex4ht/)' name='generator' /> 
<meta content='width=device-width,initial-scale=1' name='viewport' /> 
<link href='website.css' rel='stylesheet' type='text/css' /> 
<meta content='website.tex' name='src' /> 
 <script async='async' id='MathJax-script' src='https://cdn.jsdelivr.net/npm/mathjax@3/es5/mml-chtml.js' type='text/javascript'></script>  
<link href='css/custom.css' rel='stylesheet' type='text/css' /></head> 
<body><div class='header'><p><a href='https://soneralbayrak.com/'>S.Albayrak</a> <a href='https://soneralbayrak.com/oteberi'>Anasayfa</a> <a href='https://soneralbayrak.com/oteberi/websiteli2.html'>Kategoriler</a></p></div> 
   <!-- l. 3 --><div class='crosslinks'><p class='noindent'>[<a href='websitese50.html'>next</a>] [<a href='websitech9.html'>prev</a>] [<a href='websitech9.html#tailwebsitech9.html'>prev-tail</a>] [<a href='#tailwebsitese49.html'>tail</a>] [<a href='websitech9.html#websitese49.html'>up</a>] </p></div>
   <h3 class='sectionHead' id='alman-tank-problemi'><span class='titlemark'>9.1   </span> <a id='x60-650009.1'></a>Alman Tank Problemi</h3>
   <div class='sectionTOCS'>
   </div>
<!-- l. 5 --><p class='indent'>   İkinci dünya savaşında Almanya’nın Müttefik devletlere karşı askeri
başarılarının en önemli sebeplerinden biri tankları kullanma tarzları
olmuştu. O zamana kadar piyadelere destek aracı olarak görülen tankları
almanlar ayrı tümenler halinde organize etmiş ve düşman hatlarını belirli
bir ağırlık merkezinden (Schwerpunkt) yarmak için kullanmışlardı. Batıda
yıldırım savaşları (Blitzkrieg) olarak adlandırılan bu askeri stratejiyi Almanya
propaganda amacı olarak da kullanmıştı. Konumuz bu olmayacak fakat tarihsel
olarak merak eden varsa wiki’de fazlasıyla kaynak ve açıklama var. Blitzkrieg
olarak arayınca zaten çıkıyor, bu doktrinin Almanya’daki babası Heinz
Guderian, kendisine çöl tilkisi ünvanını kazandıracak kadar bu taktikleri
Afrika’da başarıyla uygulayan bir alman savaş kahramanı da Erwin
Rommel.
</p><!-- l. 7 --><p class='indent'>   Bizim ilgileneceğimiz noktaysa İngilizlerin Almanların tank üretimini
öğrenme çabaları. Yukarıda vurguladığım gibi tanklar çok önemliydi ve
İngilizler Almanların ayda kaç tank ürettiğini bilmiyordu. Fakat
savaş alanında ellerine geçen tanklarda bir seri numarası olduğunu
keşfettiler, ve bu seri numarasından kaç tank olduğunu tahmin etmek
istediler.
</p><!-- l. 9 --><p class='indent'>   İngilizlerin yerine kendimizi koyarak problemimizi şöyle ifade edelim:
Almanlar her ay N tane tank üretsin, ve her tanka 1’den başlayıp N’ye kadar
giden bir seri numarası yazsın. Eğer savaş alanında k tane tank ele
geçirirsek, bu ele geçirdiğimiz tankların seri numaralarına bakarak N
                                                                         

                                                                         
hakkında ne söyleyebiliriz?
</p><!-- l. 11 --><p class='indent'>   Bir örnekle soruyu açayım. 1943 Temmuz’unda olduğumuzu varsayalım,
tarihin gelmiş geçmiş en büyük tank savaşlarından Prohorovka
Muharebesi yeni bitmiş ve Ruslar savaş alanında 4 tane alman tankı ele
geçirmiş olsunlar, tankların seri numaraları da 72, 182, 236, 8 olsun. Almanlar
savaşa muhtemelen kaç tank ile girmişlerdir?
</p><!-- l. 13 --><p class='indent'>   Soruyu soruş şeklim yanıltmasın: İngilizler kaç tane tank üretildi
Ruslarsa kaç tank ile savaşa girildi diye soruyor ama matematiksel olarak soru
aynı: 1’den N’e kadar sıralı bir setten k tane elemanı biliyorsam N’yi nasıl
tahmin edebilirim?
</p><!-- l. 15 --><p class='indent'>   Literatürde bu soru "Alman tank problemi" olarak biliniyor, ve istatistik bu
problemi şöyle cevaplıyor: Eğer bildiğim k elemandan en büyüğü m ise,
N yaklaşık m+(m/k)-1 kadardır (N’nin k’dan yeteri kadar büyük olması
lazım). Yani yukarıdaki örneğimizde Rus’lar Alman’ların savaşa yaklaşık
236+(236/4)-1=294 tank ile girdiğini varsayabilir (Gerçekte de 294 bu
arada).
</p><!-- l. 17 --><p class='indent'>   Cevap biraz fazla basit olduğu için ilk başta güven duymayabilirsiniz.
Elbette İngilizler de kalkıp üç beş matematikçiye güvenip işi salacak
değillerdi, o yüzden istihbarat teşkilatını kullanıp Almanların tank
üretimini bulmaya çalıştılar. Örneğin 1940 Haziranı, 1941 Temmuzu ve
1942 Ağustosu için İngiliz istihbaratı Almanların sırasıyla yaklaşık 1000,
1550 ve 1550 tank üretimi olduğunu belirtti. Yukarıdaki hesaba göreyse bu
aylar için üretim sırasıyla 169, 244 ve 327 olmalıydı. Savaş bittikten sonra
Almanların üretim kayıtlarına baktıklarında şu rakamları gördüler: 122,
271, 342.
</p><!-- l. 19 --><p class='indent'>   Bu problem ve cevabın açıklaması ile ilgili detaylar
için wiki’ye bakabilirsiniz.<span class='footnote-mark'><a href='#fn1x11' id='fn1x11-bk'><sup class='textsuperscript'>1</sup></a></span><a id='x60-65001f1'></a>
Bir de ben sadece olasılığın sıklıkçı yorumu ile verilen cevaptan bahsettim, bir
de Bayesian yorumu ile bu soru çözülebiliyor. Bu durumda N için bir
olasılık dağılımı (PDF) elde ediyoruz. Bilmeyenler bayesian vs frequentist diye
google’da aratabilir, çok sık anlatılan bir şey.
                                                                         

                                                                         
</p>
   <div class='footnotes'><!-- l. 19 --><p class='indent'>     <span class='footnote-mark'><a href='#fn1x11-bk' id='fn1x11'><sup class='textsuperscript'>1</sup></a></span><a class='url' href='https://en.wikipedia.org/wiki/German_tank_problem'><span class='ectt-1000'>https://en.wikipedia.org/wiki/German_tank_problem</span></a></p>                 </div>
<!-- l. 21 --><div class='crosslinks'><p class='noindent'>[<a href='websitese50.html'>next</a>] [<a href='websitech9.html'>prev</a>] [<a href='websitech9.html#tailwebsitech9.html'>prev-tail</a>] [<a href='websitese49.html'>front</a>] [<a href='websitech9.html#websitese49.html'>up</a>] </p></div>
<!-- l. 21 --><p class='indent'>   <a id='tailwebsitese49.html'></a> </p> 
<div class='footer'><p>Copyright © by Soner Albayrak | All rights reserved</p></div> 
 
</body>  
</html>